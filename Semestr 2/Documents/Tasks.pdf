Лабараторна робота 1
Варіант 2с
Реалізувати «навчальну базу даних» – систему для роботи з даними певного типу. Необхідно реалізувати підтримку наступних операцій:
1) Додавання елементів;
2) Зберігання даних (запис даних у файл);
3) Відновлення даних (зчитування даних з файлу);
4) Вивід всіх збережених даних;
5) Пошук за заданими критеріями (див. підваріанти a-c);
6) Модифікація елементів (додаткові бали);
7) Видалення елементів (додаткові бали).
Для зберігання елементів треба реалізувати наступні механізми:
1) Зберігання в пам’яті, без збереження на диск (можна використати довільну структуру даних, зокрема бібліотечні структури на зразок std::vector);
2) Зберігання у вигляді текстового файлу;
3) Зберігання у вигляді бінарного файлу
Для кожного елементу, окрім описаних у відповідному варіанті даних, треба також зберігати унікальний ID – ціле число, яке буде унікальним для кожного елементу даних.
Необхідно реалізувати зберігання даних, які вводить користувач, а також генерацію випадкових даних для зберігання та пошуку. У випадку зберігання даних на диск, ці дані мають залишатись доступними після повного закриття та перезапуску програми. Тобто користувач може повністю закрити програму, і навіть перезавантажити ОС, а після нового запуску програми всі раніше збережені дані залишаються доступними і програма може їх прочитати.
Необхідно реалізувати наступні режими роботи для реалізованої програми: 
Інтерактивний діалоговий режим – коли користувач може вибирати, які операції виконувати та задавати необхідні параметри. 
Демонстраційний режим – задаються фіксовані значення параметрів та послідовності виконання операцій, що демонструють правильність роботи операцій в різних ситуаціях. В цьому режимі користувач не має нічого вводити.
Автоматичний режим “benchmark” з вимірами ефективності роботи різних механізмів зберігання.
    В автоматичному режимі “benchmark”  задається певне число елементів N; генерується N випадкових елементів, вони додаються та зберігаються, потім відновлюються і виконується пошук. При цьому вимірюється час виконання операцій (з точністю до мілісекунд) та розмір збережених даних (в байтах). Бажано окремо виміряти час виконання кожної з операцій. Ця процедура виконується для всіх реалізованих механізмів зберігання. Потім значення N збільшується, і виміри повторюються для нового значення N. Така процедура повторюється, доки час виконання операцій не стане більшим за 10 секунд. Результати вимірів для всіх розглянутих значень N треба зберегти і надати викладачу під час здачі лабораторної (наприклад, додавши відповідні файли в репозиторій з кодом виконаних завдань).
Варіант 2
Інформація про товари в магазині. Зберігаються наступні дані про кожен товар: назва товару; одиниці виміру – кілограми, літри, поштучно, пакунки; кількість товару (у відповідних одиницях, дійсне число); дата та час виробництва; термін зберігання (кількість діб з дати виробництва, не більше 10 років). Критерії пошуку:
Пункт с
Товари з назвою, що завершується на заданий фрагмент тексту; товари із заданою одиницею вимірювання та терміном зберігання не менше заданого; товари з датою виробництва у заданому діапазоні.